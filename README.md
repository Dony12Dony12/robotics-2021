# robotics-2021
Έργο για τον 3ο Πανελλήνιο Διαγωνισμό Ανοιχτών Τεχνολογιών στην Εκπαίδευση 

## Τίτλος: "Ευφυές ρομποτικό σύστημα για τον εντοπισμό και τη συλλογή απορριμάτων από παραλίες"

### Γενικό Πρόβλημα:

Κάθε χρόνο περίπου 10 εκατομμύρια τόνοι απορριμάτων καταλήγουν στις θάλασσες. Τα πλαστικά, και ειδικότερα τα απορρίμματα πλαστικών συσκευασιών, 
όπως τα μπουκάλια αναψυκτικών και οι σακούλες μίας χρήσης, είναι ο κυριότερος τύπος σκουπιδιών που βρίσκεται στο θαλάσσιο περιβάλλον. Στην Ελλάδα 
συγκεκριμένα από τους περίπου 200.000 τόνους πλαστικού που παράγονται κάθε χρόνο μόνο ένα μικρό ποσοστό ανακυκλώνεται, ενώ τα υπόλοιπα καταλήγουν 
σε χωματερές, στις πόλεις και σε πολλές περιπτώσεις στις παραλίες. 

Ένα μεγάλο ποσοστό των απορριμάτων στις παραλίες καταλήγει με τον καιρό και στη θάλασσα και αυτό αποτελεί πολύ σημαντικό πρόβλημα. Το πλαστικό 
σκοτώνει θαλάσσια ζώα, επιδρά αρνητικά στα θαλάσσια οικοσυστήματα και με τον καιρό εισέρχεται και στην τροφική αλυσίδα. Εκτός αυτού η υπάρξη 
απορριμάτων στις παραλίες δημιουργεί προβλήματα στην τοπική χλωρίδα και πανίδα καθώς επίσης επιδρά και αρνητικά στην όψη τους μειώνοντας έτσι 
την φυσική ομορφία τους.


### Η λύση μας:

Για την αντιμετώπιση αυτού του προβλήματος σκεφτήκαμε να κατασκευάσουμε ένα κινητό ρομπότ το οποίο θα κινείται αυτόνομα σε μία παραλία, θα εντοπίζει 
τα απορρίματα και θα τα περισυλλέγει. Ο εντοπισμός θα γίνεται με χρήση κάμερας ενώ θα γίνει και χρήση προκατασκευασμένων νευρωνικών δικτύων για την 
αναγνώριση των απορριματων από άλλα αντικείμενα. Επίσης, το ρομπότ μας θα μπορεί να αναγνωρίσει μέσω του νευρωνικού δικτύου κοινά ανακυκλώσιμα 
απορρίματα που βρίσκονται συνήθως στις ελληνικές παραλίες όπως (πλαστικά μπουκάλια, καπάκια από μπουκάλια, αλουμινένια κουτάκια κ.ά.) και θα τα 
περισυλλέγει ξεχωριστά από τα υπόλοιπα, ώστε στη συνέχεια να οδηγηθούν προς ανακύκλωση.

Το ρομπότ μας επίσης θα έχει ένα πλήθος από αισθητήρες για να ελέγχει τις καιρικές συνθήκες και να παίρνει απόφασεις για την λειτουργία του ανάλογα 
με αυτές.


### Η ομάδα μας :

Η ομάδα μας αποτελείται από μικρούς ρομποτιστές, μαθητές Δημοτικών σχολείων της Πάτρας, μέλη της δράσης εκπαιδευτικής ρομποτικής "Robots@ΜΕΤ" του Πανεπιστημίου Πατρών.


### Υλικά κατασκευής (και ενδεικτικές τιμές):

(x1) Raspberry Pi - 20 €

(x1) Raspberry Pi Camera - 20 €

(x2) Κινητήρας DC - 10 €

(x1) Κινητήρας Servo - 10 €

(x1) Motor Driver - 5 €

(x2) Αισθητήρας Απόστασης Ultrasonic - 2.50 €

(x1) Αισθητήρας Θερμοκρασίας και Υγρασίας - 2 €

(x1) Αισθητήρας Φωτός - 0.50 €

(x1) Battery Holder - 1.50 €


#### ΣΥΝΟΛΟ: 84 €

